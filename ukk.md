---
layout: faq
ref: faq
lang: fi
page-title: Usein kysytyt kysymykset
page-ingress: Tällä sivulla on vastauksia Ilmastoveivi2019-kampanjasta usein esitettyihin kysymyksiin.
info-title: Mikä on Ilmastoveivi2019?

faq-title-1: Mistä kampanjassa on kyse?
faq-answer-1: "Nettisivujemme Info-osiosta löydät kampanjatiedotteen, josta ilmenee kampanjan perusajatus.

Ilmastoveivi2019 on sitoutumaton ja vapaaehtoisvoimin toimiva ilmastokampanja. Kampanjan tavoitteena on kirittää Suomen johto ottamaan kaikki irti Suomen kaudesta EU:n neuvoston puheenjohtajamaana 7-12/2019 ja vaikuttamaan voimakkaasti EU:n ilmastopolitiikkaan. EU:n ilmastopolitiikka on avainasemassa sen kannalta, että ilmaston lämpeneminen onnistutaan rajaamaan 1,5 asteeseen. Tavoitteemme on kerätä 500 000 allekirjoitusta vetoomukseen, joka luovutetaan Suomen uudelle pääministerille 1.7.2019."


faq-title-2: Mitä kampanja tavoittelee?
faq-answer-2: "Suomi nostaa ilmastonmuutoksen hillitsemisen ensimmäiseksi ja tärkeimmäksi Suomen EU-puheenjohtajuuskauden kolmesta painopisteestä.
Puheenjohtaja-Suomi tekee aloitteen EU:n ilmastopaketin päivittämiseksi 1,5 asteen polulle.
Suomi sitoutuu toimimaan kaikessa EU:n päätöksenteossa ilmastonmuutoksen hillitsemiseksi.
EU:n päästöjä on vähennettävä 60 prosenttia suhteessa vuoteen 1990 vuoteen 2030 mennessä. (nykyinen tavoite 40%)
EU:n on oltava hiilineutraali vuonna 2040 ja saavutettava negatiiviset päästöt sen jälkeen vahvistamalla luonnollisten ekosysteemien kykyä sitoa hiilidioksidia ja viilentää ilmastoa.
Kaikkien rahoitusvirtojen on oltava ilmastokestäviä. Hankkeita, jotka perustuvat fossiilisiin polttoaineisiin, ei tule rahoittaa lainkaan."


faq-title-3: Mistä kampanja saa rahansa?
faq-answer-3: "Kaikki kampanjassa tehtävä työ tehdään vapaaehtoistyönä, eikä kukaan mukana olevista saa palkkaa, palkkioita tai rahoitusta tekemästään työstä. Kampanjan vapaaehtoiset tekevät kampanjaa esimerkiksi opiskelujen tai töiden ohella. Kampanja on poliittisesti sitoutumaton.

Näin mittavaa kampanjaa ei kuitenkaan ole mahdollista pyörittää täysin ilman rahoitusta. Jotkut kampanjaa tukevista tahoista lahjoittavat rahaa esimerkiksi markkinointiin sosiaalisessa mediassa. Tavara- ja ruokalahjoituksia tapahtumiin ovat antaneet esimerkiksi Olvi, Estrella ja IT-alan yritys Gofore.  Olemme myös hakeneet rahoitusta erilaisilta säätiöiltä, jotta voisimme jalkauttaa kampanjaa eri puolille Suomea ja maksaa mainoskustannuksiamme. "

---